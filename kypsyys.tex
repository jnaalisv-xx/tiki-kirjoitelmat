% rubber: module pdftex
% rubber: path tktl

\documentclass{tktltiki}
\usepackage{url}
\begin{document}
\onehalfspacing
\pagestyle{empty}

\begin{verbatim}
Juho Naalisvaara               Kypsyysnäyte               13.11.2009
Ohjaaja: Arto Wikla
Valvoja: Juha Vihavainen
\end{verbatim}

\section{Johdanto}

Yleisimmät käytössä olevat ohjelmointikielet perustuvat laskennan malliin, jossa ohjelmalla on \textit{tila} (state), ja tätä tilaa muokataan ohjelmointikielen tarjoamien lauseiden tai komentojen avulla. Tälläisiä ohjelmointikieliä, kuten Java tai C\#, kutsutaan \textit{imperatiivisiksi} (imperative language). Imperatiivisessa ohjelmoinnissa ohjelmoija kirjoittaa lauseita, jotka muokkaavat ohjelman tilaa tietyssä järjestyksessä. Imperatiivisen ohjelmointiparadigman laskennan mallia kutsutaan \textit{Turingin koneeksi} (Turing machine), kehittäjänsä Alan Turingin mukaan. Imperatiivisen mallin ongelmana voidaan pitää sitä että ohjelman oikeaksi todistaminen on hyvin hankalaa. Samoin ohjelman kaikkien mahdollisten suorituspolkujen testaaminen on yleensä mahdotonta, johtuen ohjelman eri tilojen lukumäärästä.

\textit{Funktionaalinen ohjelmointiparadigma} (functional programming) vastaa näihin haasteisiin tarjoamalla ohjelmointimallin jossa ohjelmilla ei ole tilaa. Tilattomuus helpottaa ohjelman testaamista huomattavasti, koska se vähentää mahdollisten suorituspolkujen määrää. Funktionaalisten ohjelmien oikeaksi todistaminen on myös huomattavasti helpompaa kuin imperatiivisten, johtuen taustalla vaikuttavasta laskennan mallista. Lisäksi funktionaaliset ohjelmat ovat yleensä lyhyempiä kuin niiden imperatiiviset vastineensa, koska funktionaaliset kielet ovat yleensä korkeamman tason kieliä kuin imperatiiviset.

Funktionaalisen ohjelmoinnin laskennan mallina on funktio, sen matemaattisessa merkityksessä. Matematiikassa funktioilla ei ole tilaa eikä \textit{sivuvaikutuksia} (side-effects), vaan ne ovat kuvauksia lähtöjoukosta maalijoukkoon. Usein myös imperatiivisen ohjelmoinnin yhteydessä puhutaan funktioista, esimerkiksi C-kielessä kaikki suoritettava koodi on funktioissa. Nämä C-kielen funktiot eivät kuitenkaan ole funktioita matemaattisessa merkityksessä, sillä niillä voi olla sisäinen tila, ja ne voivat vaikuttaa ohjelman ulkoiseen tilaan. Toisaalta C-kielen funktion laskennan tulos voi myös riippua ohjelman tilasta, jolloin funktio ei laske samoilla argumenteilla samaa tulosta joka kutsukerralla.

Funktionaalisen paradigman lähtökohtana on koostaa ohjelma lukuisista pienistä, helposti testattavista, funktioista. Funktioita voi myös välittää parametreina, tai palauttaa paluuarvoina. Funktionaaliselle ohjelmoinnille tyypillistä on runsas listojen ja rekursion käyttö. Lista onkin useimmissa funktionaalisissa kielissä perustietotyyppi. Koska funktionaalisessa ohjelmoinnissa ei ole tilaa, ei myöskään tilaan perustuvia toistorakenteita, kuten for-lausetta voi käyttää. Toisto saadaankin aikaan rekursiolla.

Funktionaalisessa ohjelmoinnissa ohjelmaa suoritetaan evaluoimalla, eli sieventämällä lausekkeita. Lauseke koostuu funktiosta ja sille annetuista argumentista. Argumentit voivat olla toisia funktioita, lausekkeita tai arvoja. Lausekkeen evaluoinnissa funktion formaalit parametrit korvataan argumenteilla. Tuloksena saatua lauseketta sievennetään kunnes päästään lausekkeen normaalimuotoon, jota ei voi enää sieventää. Tämä normaalimuoto on laskennan tulos.

Funktionaalisen ohjelmoinnin laskennan malli on otettu Alonzo Churchin vuonna 1936 kehittämästä \textit{lambda-laskennasta} (lambda-calculus). Church kehitti lambda-laskennan formalismiksi jolla määritellä kaikki laskettavissa olevat funktiot. Vuonna 1958 kehitettiin ensimmäinen funktionaaliseen ohjelmointiin soveltuva kieli, Lisp (LISt Processing Language). Kielen kehittäjä, John McCarthy, halusi kieleensä mahdollisuuden välittää funktioita argumentteina, ja lambda-kalkyyli tarjosi tähän sopivan notaation. 

Lispin johdannaiset, Scheme ja Common Lisp, ovat edelleen käytössä. Muita funktionaaliseen ohjelmointiin soveltuvia kieliä ovat muun muassa, Scala, F\#, Standard ML, Erlang ja Python. Edellämainitut kielet eivät kuitenkaan ole puhtaasti funktionaalisia, joko ne sallivat sivuvaikutukset, tai ovat moniparadigmakieliä. Haskell on sivuvaikutukseton alun alkaen funktionaaliseen ohjelmointiin suunniteltu kieli. 

\end{document}
